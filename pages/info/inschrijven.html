<h1>Inschrijven</h1>
<p>
    Om je in te schrijven bij Scouts & Gidsen Lebbeke moet je een medische fiche invullen, het inschrijvingsformulier invullen en lidgeld betalen.
    Als dit niet gebeurd is, ben je niet verzekerd. Je mag natuurlijk wel eerst enkele keren proberen voor je je inschrijft.
</p>
<h2>Individuele steekkaart</h2>
<p>
    Om bomen te sparen werken wij met een online individuele steekkaart (medische fiche).
    Je kan je steekkaart bekijken en bewerken op de <a href="https://groepsadmin.scoutsengidsenvlaanderen.be/groepsadmin/#filter_criteria_view" target="_blank">groepsadminstratie</a>.
    Kijk je steekkaart bij het begin van elk scoutsjaar ook zeker na als je al lid bent!
</p>
<h2>Lidgeld</h2>
<p>
    Het lidgeld bedraagt €50, tenzij je pas in de tweede helft van het jaar aansluit, dan betaal je slechts €25.
    Dit dient gestort te worden op het rekeningnummer BE74 7372 1009 8407, vermeld hierbij zeker "lidgeld + naam van het lid".
    Het lidgeld bestaat uit het vaste inschrijvingsgeld van €36,70 voor Scouts & Gidsen Vlaanderen en een bijdrage voor de takkas,
    ter ondersteuning van verschillende activiteiten door het jaar heen.
</p>
<p>
    Bij de meeste mutualiteiten kan je een groot deel van je inschrijvingsgeld terugkrijgen.
    Op hun website kan je een terugbetalingsformulier vinden dat deels door jou en deels door ons moet ingevuld worden.
    Geef dit formulier af aan iemand van de leiding en de volgende zondag kan je het ingevuld komen terugvragen.
</p>
<p>
    Geld mag geen drempel zijn voor een kind om zich onbezorgd uit te leven bij een jeugdbeweging.
    Daarom bestaat er <a href="https://www.scoutsengidsenvlaanderen.be/ouders/praktisch/lidgeld/scouting-op-maat" target="_blank">Scouting op maat</a>,
    een solidariteitsfonds voor gezinnen die het financieel moeilijker hebben. Hiermee betaal je slechts een derde bij elke inschrijving,
    dus zowel bij lidgeld, kampen, weekends als extra zondagse activiteiten. Vraag hier gerust naar bij iemand van de groepsleiding,
    zij zullen je discreet verder helpen.
</p>
<h2>Inschrijvingsformulier</h2>
<p>
    Al een paar keer komen proberen en bevalt het je? Vul dan het formulier op <a href="https://groepsadmin.scoutsengidsenvlaanderen.be/groepsadmin/lidworden?groep=O3401G">deze pagina</a> in!
    De verantwoordelijke voor de groepsadministratie zal na de overschrijving van het lidgeld de inschrijving bevestigen.
    Soms stuurt de leiding een e-mail of sms naar de ouders, correcte contactgegevens zijn dus belangrijk!
    Heb je nog vragen over de inschrijving van je kind? Neem gerust <a onclick="load('contact')">contact</a> op!
</p>