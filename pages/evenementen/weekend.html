<h1>Groepsweekend</h1>

<p>De paasvakantie staat weer voor de deur en dat kan maar één ding betekenen: tijd om op
    groepsweekend te gaan! Kan jij ook niet meer wachten om samen met je scouts-vrienden een
    weekend in het bos door te brengen en zo hard te spelen dat je ’s avonds moe, maar voldaan
    in je slaapzak kan kruipen? Lees dan zeker verder en schrijf je als de bliksem in!</p>

<h2>Wie? Wat? Waar? Wanneer? </h2>
<p>Het groepsweekend is voor iedereen die bij de scouts zit, dus ingeschreven is en waarvan de medische
    fiche in orde is. De leiding zal jullie bij de inschrijving laten weten of deze zaken nog in orde moeten worden gebracht.
    We spreken op <b>vrijdag 12 april om 17u</b> af aan de lokalen van de chiro van Berlare - Donklaan 7, 9270 Berlare.
    Op <b>zondag 14 april om 16u</b> vragen we aan de ouders om hun scout hier te komen oppikken.
    We overnachten in <a href="https://schevevilla.be/">de Scheve Villa</a>, met rondom ons kilometers speelbos en de Donk,
    dus amusement verzekerd!</p>

<h2>Inschrijven</h2>
<p>Je bent ingeschreven voor het weekend als je op de inschrijvingsdag - zondag 24 maart - 
    je naam hebt doorgegeven of een mailtje hebt verstuurd naar info@scoutslebbeke.be waarin 
    je bevestigt dat je mee gaat. Het weekend kost €35 en dit bedrag dient overgeschreven te worden 
    op het rekeningnummer van de scouts (BE74 7372 1009 8407) met vermelding "naam + tak + weekend Berlare". 
    De bevestiging en overschrijving gebeuren voor <b>zondag 7 april</b>.</p>

<h2>Wat neem ik mee?</h2>
<p>Identiteitskaart/SIS-kaart/ISI-kaart (*), tandenborstel, tandpasta, eventuele medicatie (*), pyjama,
    lange broek/short, t-shirt, handdoek, zaklamp, zeep, ondergoed, sokken, k-way, kussen, washandje,
    stevige stapschoenen, slaapzak, kam/borstel en veldbed of matje (er zijn geen bedden!). </p><p>
    (*) afgeven bij vertrek. Bij de medicatie graag duidelijke omschrijving over gebruik meegeven op
    papiertje. Wat hoort er niet in de rugzak: GSM, snoep en zakgeld (is zeker niet nodig voor kapoenen en
    welpen).</p>

<h2>En verder?</h2>
<p>Op weekend heeft elke tak een thema waarvoor je verkleedgerief moet meebrengen!
    De kapoenen komen in een glamoureuze Hollywood-style, de welpen komen lekker chill in thema Woodstock,
    de jonggivers kleden zich op als ware maffiabazen, de givers keren terug naar ABBA-tijd en de jins 
    kan je herkennen aan hun disco-outfit</p>

<p><b>Stevige scoutslinker en tot dan!</b></p>