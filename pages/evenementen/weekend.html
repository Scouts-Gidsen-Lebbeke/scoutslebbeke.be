<h1>Groepsweekend</h1>

<p>De paasvakantie staat weer voor de deur en dat kan maar één ding betekenen: tijd om eindelijk op
    groepsweekend te gaan! Kan jij ook niet meer wachten om samen met je scouts-vrienden een
    weekend in het bos door te brengen en zo hard te spelen dat je ’s avonds moe, maar voldaan
    in je slaapzak kan kruipen? Lees dan zeker verder en schrijf je als de bliksem in!</p>

<h2>Wie? Wat? Waar? Wanneer? </h2>
<p>Het groepsweekend is voor iedereen die bij de scouts zit, dus ingeschreven is en waarvan de medische
    fiche in orde is. De leiding zal jullie bij de inschrijving laten weten of deze zaken nog in orde moeten worden gebracht.
    We spreken op <b>vrijdag 8 april om 18u</b> af aan de lokalen van de Gidsen Sint-Martinus, Villa Alix, Kallobaan 174, 9120 Beveren.
    Op <b>zondag 10 april om 11u30u</b> vragen we aan de ouders om hun scout hier te komen oppikken.
</p>

<h2>Inschrijven</h2>
<p>Je bent ingeschreven als je hieronder het formulier hebt ingevuld en ingediend hebt! Daarbij schrijf je ook nog het nodige bedrag (40 euro) over naar BE74 7372 1009 8407.
    Vergeet niet in de mededeling de naam van jouw zoon/dochter en "groepsweekend 2022" te plaatsen.
    Daarbij moet de medische fiche ook geupdate worden van jouw zoon/dochter (meer info zie mail).
    Dit allemaal moet gebeuren voor <b>4 april</b> en dan ben je ingeschreven! </p>

<h2>En verder?</h2>
<p>Op weekend heeft elke tak een thema waarvoor je verkleedgerief moet meebrengen!
    De kapoenen gaan tijdreizen, daar mag je kiezen of je je verkleed in een ridder, viking, cowboy of indiaan.
    De welpen zitten in de feestsfeer en hebben het thema disco!
    De pioniers maken er een survival weekend van, dus haal je beste survival kleren boven!
    De jonggivers springen dit weekend in de kleren van Danny & Sandy! Voor hen wordt het een echt GREASE avontuur.
    De givers trekken er op uit met cowboys en indianen! </p>

<h2>De brief!</h2>
<p>Wil je dit alles graag afdrukken? Dan kan dat zeker! Je kan <a href="/uploads/weekend2022.pdf">hier</a> de weekendbrief downloaden.</p>

<p><b>Stevige scoutslinker en tot dan!</b></p>

<iframe class="googleform" src="https://docs.google.com/forms/d/e/1FAIpQLSeRH7Pf7XHMNIcWscBHfAkvhhc7WiRTlH9JCYU1b_HxSXzfKw/viewform" title="Inschrijvingsformulier" width="700" height="1200" frameborder="0" marginheight="0" marginwidth="0">Laden...</iframe>
<p>Klik <a href="https://docs.google.com/forms/d/e/1FAIpQLSeRH7Pf7XHMNIcWscBHfAkvhhc7WiRTlH9JCYU1b_HxSXzfKw/viewform">hier</a> indien het formulier niet werkt.</p>
